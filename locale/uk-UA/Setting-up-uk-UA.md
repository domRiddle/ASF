# Налаштування

Якщо ви тут вперше, ласкаво просимо! Ми дуже раді бачити ще одного мандрівника, який цікавиться нашим проектом, але не забувайте що з великою силою приходить велика відповідальність - ASF здатен зробити багато речей пов'язаних зі Steam, але лише за умови що **ви маєте бажання навчатися, як ним користуватися**. Крива навчання досить крута, тому ми очікуємо від вас, що ви прочитаєте цю вікі, яка детально описує як усе працює.

Якщо ви ще не кинули читати це означає що ви витримали текст вище, і це добре. Хіба що ви просто пройшли повз нього, у цьому разі для вас незабаром настануть **[погані часи](https://www.youtube.com/watch?v=WJgt6m6njVw)**... У будь якому разі, ASF це консольна програма, тож вона не має дружного GUI до яких ви звикли. ASF в першу чергу призначений для запуску на серверах, тому працює як сервіс (демон), а не як настільна програма.

Однак це не означає що ви не в змозі користуватися ним на вашому ПК, чи користуватися ним у якийсь більш складний спосіб ніж звичайно, нічого такого. ASF це автономна програма, яка не потребує установки, та працює відразу з коробки, але потребує конфігурації перш ніж бути корисною. Конфігурація це спосіб сказати ASF що вона має робити після запуску. Якщо ви запустите її без конфігурації, ASF просто нічого не буде робити.

* * *

## Налаштування для конкретної ОС

Взагалі, ось що нам з вами треба зробити за наступні кілька хвилин:

- Встановити **[передумови для .NET Core](#net-core-prerequisites)**.
- Скачати **[останній випуск ASf](https://github.com/JustArchiNET/ArchiSteamFarm/releases/latest)** у варіанті відповідному конкретній ОС.
- Розпакувати архів до нового місця (та зробити `chmod +x ArchiSteamFarm` якщо ви під Linux/OS X).
- **[Сконфігурувати ASF](https://github.com/JustArchiNET/ArchiSteamFarm/wiki/Configuration)**.
- Запустити ASF та подивитися на її магію.

Звучить досить просто, чи не так? Нумо зробимо це.

* * *

### Передумови для .NET Core

Перший крок це переконатися, що ваша ОС взагалі може коректно запустити ASF. ASF запрограмовано на C#, на основі .NET Core та може потребувати нативні бібліотеки, які ще недоступні для вашої платформи. Залежно від того, користуєтесь ви Windows, Linux чи OS X, у вас будуть різні вимоги, але усі вони приведені у документі **[.NET Core prerequisites](https://docs.microsoft.com/dotnet/core/install/dependencies?tabs=netcore31)**, тож користуйтеся ним. Це наш довідковий матеріал, яким слід користуватися, але щоб зробити це простішим для вас ми також наводимо усі необхідні пакети нижче, тому вам немає необхідності читати повний документ.

Цілком нормально, якщо деякі (або навіть усі) залежності вже існують у вашій системі через те, що були встановлені якимось програмним забезпеченням, яким ви вже користуєтесь. Однак, вам слід переконатися що це саме так запустивши відповідний інсталятор для вашої ОС - без цих залежностей ASF взагалі не запуститься.

Пам'ятайте, що вам не потрібно більше нічого для запуску пакетів ASF для конкретної ОС, особливо встановлювати .NET Core SDK чи навіть середовище виконання, оскільки пакет для конкретної ОС вже включає все це до свого складу. Вам потрібні лише передумови для .NET Core (залежності), щоб запустити середовище виконання включене до ASF.

#### **[Windows](https://docs.microsoft.com/dotnet/core/install/dependencies?tabs=netcore31&pivots=os-windows)**:

- **[Microsoft Visual C++ 2015 Redistributable Update](https://www.microsoft.com/en-us/download/details.aspx?id=53587)** (x64 для 64-bit Windows, x86 для 32-bit Windows)
- Наполегливо рекомендуємо переконатися, що усі оновлення Windows вже встановлені. Якнайменше вам потрібні пакети **[KB2533623](https://support.microsoft.com/en-us/help/2533623/microsoft-security-advisory-insecure-library-loading-could-allow-remot)** та **[KB2999226](https://support.microsoft.com/en-us/help/2999226/update-for-universal-c-runtime-in-windows)**, але можуть бути потрібні й інші. Усі вони вже встановлені якщо ваша Windows цілком оновлена. Переконайтеся що виконали ці вимоги перш ніж встановлювати пакет Visual C++.

#### **[Linux](https://docs.microsoft.com/dotnet/core/install/dependencies?tabs=netcore31&pivots=os-linux)**:

Назви пакетів залежать від обраного дистрибутиву Linux, тож ми наводимо найпоширеніші з них. Ви можете отримати усі з них через стандартний менеджер пакетів у вашій ОС (такий як `apt` для Debian чи `yum` для CentOS).

- `libcurl` (`libcurl4`, `libcurl3`)
- `libicu` (остання версія для вашого дистрибутиву, наприклад `libicu60`)
- `libkrb5-3` (`krb5-libs`)
- `liblttng-ust0` (`lttng-ust`)
- `libssl` (`libssl1.1`, `openssl-libs`, остання версія 1.1.X для вашого дистрибутиву)
- `zlib1g` (`zlib`)

Принаймні деякі з цих пакетів мають бути вже встановлені у вашій системі (як наприклад `zlib1g`, який наразі є необхідним для майже кожного дистрибутиву Linux).

#### **[OS X](https://docs.microsoft.com/dotnet/core/install/dependencies?tabs=netcore31&pivots=os-macos)**:

- На даний час додаткових передумов немає, але у вас має бути встановлена остання версія OS X, якнайменше 10.13+

* * *

### Завантаження

Оскільки ми вже маємо всі необхідні передумови, наступний крок це завантаження **[останнього випуску ASF](https://github.com/JustArchiNET/ArchiSteamFarm/releases/latest)**. ASF наявний у декількох варіантах, але вам потрібен пакет який відповідає вашій операційній системі та архітектури. Наприклад, якщо ви користуєтесь `64`-розрядною `Win`dows, то вам потрібен пакет `ASF-win-x64`. Для отримання додаткової інформації щодо існуючих варіантів, дивіться розділ **[сумісність](https://github.com/JustArchiNET/ArchiSteamFarm/wiki/Compatibility-uk-UA)**. ASF також може працювати на ОС, для яких ми не робимо пакет для конкретної ОС, як наприклад **32-розрядна Windows**, якщо вам це потрібно - переходьте до розділу **[універсальне налаштування](#user-content-Універсальне-налаштування)**.

![Файли](https://i.imgur.com/Ym2xPE5.png)

Після завантаження, почніть з того щоб розпакувати файл zip до окремої папки. Ми радимо користуватися **[7-zip](https://www.7-zip.org)**, стандартні утиліти на зразок `unzip` зі складу Linux/OS X мають також працювати без проблем. Після цього ви побачите величезний безлад з папок та файлів. Не хвилюйтеся, зараз ми приберемося.

Якщо ви користуєтесь Linux/OS X, не забудьте виконати команду `chmod +x ArchiSteamFarm`, бо дозволи не встановлюються автоматично у zip-файлі. Це треба зробити лише один раз після початкового розпакування.

Радимо розпакувати ASF до **його власної директорії**, а не до якоїсь вже існуючої директорії яка має у собі щось інше - функція автоматичного оновлення ASF видаліть усі старі та непов'язані з ASF файли під час оновлення, що може призвести до втрати будь чого, що ви поклали до директорії ASF. Якщо ви маєте якісь додаткові скрипти чи інші файли, які бажаєте використовувати разом з ASF, покладіть їх на одну папку вище.

Приклад того, як може виглядати ця структура:

    C:\ASF (сюди ви покладете свої власні речі)
        ├── ASF shortcut.lnk (необов'язково)
        ├── конфігурації shortcut.lnk (необов'язково)
        ├── Commands.txt (необов'язково)
        ├── MyExtraScript.bat (необов'язково)
        ├──... (будь які інші файли на ваш вибір, необов'язково)
        └── Core (призначена лише для ASF, сюди ви розпакували архів)
             ├── ArchiSteamFarm.dll
             ├── config
             └── (...)
    

Ми рекомендуємо саме таку структуру, щоб вам не було потреби шукати щось у величезному масиві файлів та папок включених до ASF, оскільки вам потрібні лише ярлики до папки config та виконуваного файла.

Let's prepare ASF structure for usage. If you want to, you can now skip to the next step, since cleaning up ASF structure is not required (especially if you're using OS-specific builds that are already bundled), but it can make your life a bit easier.

You can open ASF folder and find core executable file, this will be `ArchiSteamFarm.exe` on Windows, and `ArchiSteamFarm` on Linux/OS X. Right click it and select "copy". Тепер перейдіть до місця, де ви бажаете помістити ярлик для ASF (наприклад на робочий стіл), клацніть правою кнопкою миші та оберіть "Вставити ярлик". Ви можете перейменувати ваш ярлик як бажаєте, наприклад давши йому ім'я "ASF". Тепер зробіть те ж саме з каталогом `config`, який ви можете знайти у тому ж місці де й виконуваний файл ASF.

Після невеличкого прибирання у вас тепер є зручна структура, схожа на таку:

![Структура](https://i.imgur.com/k85csaZ.png)

Це надасть вам легкий доступ до виконуваного файлу ASF та файлів конфігурації без зайвого клопоту. Я обрав структуру, описану вище, тому мої файли ASF знаходяться всередині каталогу "Core". Ви можете змінити цю структуру на свій смак, наприклад розмістити ярлики ASF так config на робочому столі, а каталог ASF наприклад у `C:\ASF`, вирішувати вам.

Користувачам Linux/OS X рекомендується зробити те ж саме, ви можете використати зручний механізм символьних посилань через `ln -s`.

* * *

### Конфігурація

Тепер ми готові зробити останній крок, конфігурацію. Це мабуть найскладніший крок, оскільки він включає в себе велику кількість нової інформації, тому ми спробуємо надати тут кілька простих для розуміння прикладів та спрощене пояснення.

Перше й найголовніше, у нас є сторінка присвячена **[конфігурації](https://github.com/JustArchiNET/ArchiSteamFarm/wiki/Configuration-uk-UA)**, яка описує **геть усе** зв'язане з конфігурацією, але це величезний обсяг нової інформації, більшість з якої вам не потрібна прямо зараз. Замість цього, ми навчимо вас, як отримати інформацію, яка вам зараз потрібна.

Конфігурацію ASF можна зробити двома шляхами - або за допомогою нашого веб генератора конфігурацій, або вручну. Це докладно пояснюється у розділі **[конфігурації](https://github.com/JustArchiNET/ArchiSteamFarm/wiki/Configuration-uk-UA)**, тому зверніться до нього якщо вам потрібна детальна інформація. Ми підемо шляхом використання веб генератора конфігурацій, бо це набагато простіше.

Перейдіть на сторінку нашого **[веб генератора конфігурацій](https://justarchinet.github.io/ASF-WebConfigGenerator)** за допомогою вашого улюбленого браузера, також вам потрібно щоб javascript було ввімкнено якщо ви раніше вимкнули його вручну. Ми рекомендуемо Chrome чи Firefox, але він має працювати в усіх найпопулярніших браузерах.

Після відкриття сторінки, перейдіть на вкладку "Бот". Ви маєте побачити сторінку схожу на приведену нижче:

![Вкладка Bot](https://i.imgur.com/iQiqG13.png)

Якщо за якихось обставин завантажена вами версія ASF більш стара, ніж генератор конфігурацій використовує за замовчуванням, просто оберіть потрібну версію ASF з випадного меню. Це може статися тому, що генератор конфігурацій використовується для генерації конфігурацій новішої (підготовчої) версії, яка ще не позначена як стабільна. Ви завантажили останню стабільну версію ASF, яка перевірена щодо надійної роботи.

Почніть з введення імені боту до поля, яке виділено червоним. Це може бути будь яке ім'я, яким ви б хотіли користатися, наприклад нікнейм, ім'я акаунта, номер, чи щось інше. Є лише одно слово, яке ви не можете обрати, `ASF`, бо це є ключове слово, зарезервоване для файлу глобальної конфігурації. На додаток до цього, ім'я вашого бота не може починатися з крапки (ASF навмисно ігнорує такі файли). Ми також рекомендуємо уникати використання пробілів, якщо потрібно ви можете користуватися символом `_` для розділення слів.

Після того, як ви обрали ім'я, ввімкніть перемикач `Enabled`, це визначає що ASF має автоматично запускати вашого бота після запуску (програми).

Тепер вам треба обрати один з варіантів:

- Ви можете додати ваш логін до поля `SteamLogin` та ваш пароль до поля `SteamPassword`
- Чи ви можете залишити їх порожніми

Перший варіант дасть змогу ASF автоматично використовувати ваші облікові дані під час запуску, щоб вам не довелося вводити їх вручну при кожному запуску ASF. Однак ви можете вирішити пропустити їх, у цьому разі вони не будуть збережені і ASF не зможе автоматично стартувати без вашої допомоги, а вам доведеться вводити їх протягом роботи.

ASF потребує ваші облікові дані бо він має вбудовану реалізацію клієнта Steam, і для входу потребує те ж саме, що й офіційних клієнт яким ви користуєтесь. Ваші облікові дані не зберігаються у жодному місці окрім каталогу `config` у ASF, наш веб генератор конфігурації цілком виконується на стороні клієнта, що означає що ви навіть можете запустити його без підключення до інтернет і зробити собі конфігураційні файли, і дані, які ви в ньому вводити ніколи не залишають ваш ПК, тому немає потреби турбуватися про будь-який витік конфіденційних даних. Однак, якщо за якихось причин ви не хочете вводити в нього свої облікові дані - ми це розуміємо, і надаємо можливість додати їх до файла конфігурації пізніше вручну, або цілком пропустити їх і вводити їх лише по запиту ASF. Більше інформації щодо безпеки ви можете знайти у розділі "**[конфігурація](https://github.com/JustArchiNET/ArchiSteamFarm/wiki/Configuration-uk-UA)**".

Також ми можете вирішити залишити пустим лише одне поле, наприклад `SteamPassword`, у цьому разі ASF буде автоматично використовувати логін, але буде запитувати пароль (схоже на те, що робить офіційний клієнт Steam). Якщо ви користуєтесь сімейним режимом Steam щоб розблокувати акаунт, вам потрібно ввести код у поле `SteamParentalCode`.

Після прийняття рішень та додаткових даних, ваша веб-сторінка буде виглядати схоже на те, що показано нижче:

![Вкладка Bot 2](https://i.imgur.com/RBBUjrF.png)

Тепер ви можете просто натиснути кнопку "Скачати" і наш веб генератор конфігурацій згенерує новий файл `json` на базі обраного імені. Збережіть цей файл до каталогу `config` вашого ASF. Ви можете скористатися зробленим вище ярликом `config`, або знайти каталог `config` вручну безпосередньо у файловій структурі ASF.

Ваш каталог `config` тепер виглядатиме наступним чином:

![Структура 2](https://i.imgur.com/crWdjcp.png)

Вітаємо! Ви тільки що завершили створення дуже простої конфігурації для бота ASF. Незабаром ми її розширимо, а поки що це все що вам потрібно.

* * *

### Запуск ASF

Тепер ви готові до першого запуску програми. Simply double-click ASF shortcut, or `ArchiSteamFarm` binary in ASF directory.

Після цього, якщо ви встановили усі передумови на першому кроці, ASF має правильно стартувати, знайти вашого першого бота (якщо ви не забули покласти його конфігурацію до каталогу `config`), та спробувати увійти під його обліковим записом:

![ASF](https://i.imgur.com/u5hrSFz.png)

Якщо ви надали ASF для використання `SteamLogin` та `SteamPassword`, то у вас запитають лише код SteamGuard (з e-mail, 2ФА чи ніякого, в залежності від ваших налаштувань Steam). Якщо ж ні - у вас також спитають логін та пароль від Steam.

Зараз саме час подивитися нашу **[політику конфіденційності](https://github.com/JustArchiNET/ArchiSteamFarm/wiki/Statistics-uk-UA#user-content-Поточна-політика-конфіденційності)** якщо ви переймаєтесь що буде далі, як це також зауважує ASF.

Після проходження початкового входу, якщо усі ваші дані були вірними, ви успішно ввійдете, і ASF почне фарм згідно з налаштуваннями за замовчуванням які ви ще не змінили:

![ASF 2](https://i.imgur.com/Cb7DBl4.png)

Це доводить що ASF тепер успішно працює з вашим обліковим записом, тому ви можете згорнути програму і зайнятися чимось іншим. Після достатнього часу (він залежить від **[продуктивності](https://github.com/JustArchiNET/ArchiSteamFarm/wiki/Performance-uk-UA)**), ви побачите що повільно почали випадати колекційні картки Steam. Звичайно, щоб це сталося, вам потрібно мати ігри, з яких ще мають випасти картки, на це вказує напис "Ще може випасти карток: X" на сторінці **[значків](https://steamcommunity.com/my/badges)** - якщо там немає ігор для фарму, то ASF видасть повідомлення що йому нема чого робити, як описано у нашому розділі **[ЧаПи](https://github.com/JustArchiNET/ArchiSteamFarm/wiki/FAQ-uk-UA#user-content-Що-таке-asf)**.

На цьому ми завершуємо наш дуже простий посібник з налаштування. Ви можете вирішити чи бажаєте ви конфігурувати ASF далі, чи просто дозволити йому робити свою роботу з налаштуваннями за замовчуванням. Ми охопимо ще кілька простих деталей, а потім залишимо вам усю Wiki для вивчання.

* * *

### Додаткова конфігурація

#### Фарм декількох облікових записів водночас

ASF дозволяє фармити більше за один обліковий запис водночас, це його основне призначення. Ви можете додати більше облікових записів до ASF просто згенерувавши більше конфігураційних файлів ботів, точно так само як ви згенерували перший кільки хвилин тому. Вам треба забезпечити лише дві речі:

- Унікальне ім'я боту, якщо у вас уже є бот з ім'ям "MainAccount", ви не зможете створити ще одного з тим же ім'ям.
- Вірні облікові дані, такі як `SteamLogin`, `SteamPassword` та `SteamParentalCode` (якщо ви користуєтесь налаштуваннями сімейного режиму)

Інакше кажучи, перейдіть знову до конфігурації і робіть те ж саме, тільки для другого або третього облікового запису. Не забувайте використовувати унікальні імена для всіх ваших ботів.

* * *

#### Зміна налаштувань

Щоб змінити налаштування ви робите те ж саме - генеруєте новий файл конфігурації. Якщо ви ще не закрили наш веб генератор конфігурацій, натисніть на "Відображення додаткових налаштувань" і подивіться, що ви там можете для себе знайти. Для прикладу мі змінимо налаштування `CustomGamePlayedWhileFarming`, яке дозволяє встановити обрану назву для відображення протягом фарму ASF, замість відображення поточної гри.

Перш ніж зробити це, запустить ASF, і з налаштуваннями по замовчуванню після початку фарму ви побачите що ваш обліковий запис у грі:

![Steam](https://i.imgur.com/1VCDrGC.png)

Змінимо це. Ввімкніть додаткові налаштування у веб генераторі конфігурацій та знайдіть там `CustomGamePlayedWhileFarming`. Як тільки знайдете - введіть туди свій обраний текст, який ви бажаєте відображувати, наприклад "Idling cards":

![Вкладка Bot 3](https://i.imgur.com/gHqdEqb.png)

Тепер скачайте новий файл конфігурації так само як і раніше, та **перезапишіть** ваш старий файл конфігурації на новий. Звичайно, ви можете також спершу видалити старий файл конфігурації та потім покласти новий на його місце.

Коли ви це зробите і запустите ASF знову, ви помітите що ASF тепер відображує обраний вами текст у попередньому місці:

![Steam 2](https://i.imgur.com/vZg0G8P.png)

Це підтверджує що ви успішно відредагували ваш файл конфігурації. Так само можна змінити й глобальні параметри ASF, для цього перейдіть на вкладку "ASF", скачайте згенерований файл конфігурації `ASF.json` й покладіть його до вашого каталогу `config`.

* * *

#### Використання ASF-ui

ASF це консольна програма, і не включає в себе графічний інтерфейс користувача. Однак ми активно парацюємо над інтерфейсом **[ASF-ui](https://github.com/JustArchiNET/ArchiSteamFarm/wiki/IPC-uk-UA#asf-ui)** для нашого IPC, який може бути гідним та зручним способом скористатися різними можливостями ASF.

Для того щоб скористуватися ASF-ui, ви повинні переконатися що налаштували параметри `IPC` та `SteamOwnerID` у файлі глобальної конфігурації (вкладка ASF).

У параметр `SteamOwnerID` вам потрібно ввести унікальний ідентифікатор вашого облікового запису Steam у 64-бітній формі. Знайти цей ідентифікатор можна різними шляхами, ми для цього скористаємось сервісом **[SteamRep](https://steamrep.com)**. Відкрийте сайт за посиланням, знайдіть кнопку входу за допомогою Steam у правому верхньому куті, та увійдіть. Після цього, у тому ж самому місці, клацніть на свій аватар та знайдіть поле `steamID64` у вашому профілі.

![SteamRep](https://i.imgur.com/RUuJ63i.png)

Для мого облікового запису це число `76561198006963719`. У вас буде щось схоже, яке також починається з `7656`. Скопіюйте його.

Тепер знову перейдіть до нашого веб генератора конфігурацій та введіть це число у параметр `SteamOwnerID`.

![SteamOwnerID](https://i.imgur.com/CZBKXv5.png)

Вам потрібно зробити ще одну річ, ввімкнути додаткові налаштування, знайти параметр `IPC` та ввімкнути його.

![IPC](https://i.imgur.com/h2MUMOQ.png)

Тепер ви можете скачати ваш файл глобальної конфігурації ASF та покласти його до вашого каталогу `config`, як звичайно. Після цього, запустіть ASF знову, ви маєте побачити що інтерфейс IPC було запущено:

![IPC 2](https://i.imgur.com/ZmkO8pk.png)

Якщо ви зробили усе вірно, тепер ви зможете дістатися до інтерфейсу IPC вашого ASF за **[цим](http://localhost:1242)** посиланням, у той час коли ASF запущено. Ви можете користуватися ASF-ui для різноманітних цілей, наприклад щоб надсилати **[команди](https://github.com/JustArchiNET/ArchiSteamFarm/wiki/Commands-uk-UA)**. Ви вільні вивчати цей інтерфейс з метою дізнатися про усі можливості ASF-ui.

![ASF-ui](https://raw.githubusercontent.com/JustArchiNET/ASF-ui/master/.github/previews/bots.png)

Будь ласка, пам'ятайте що ASF-ui ще й досі на етапі тестування, і не усе можу бути вже доступним чи працювати, але вже зараз його достатньо для нескладного користування ASF.

* * *

### Підсумок

Ви успішно налаштували використання у ASF ваших облікових записів, і навіть трошки настроїли додаткові опції. Якщо ви дотримувалися усього нашого посібника, то ви навіть спромоглися відправити просту команду за допомогою нашого інтерфейсу ASF-ui. Тепер саме час прочитати увесь наш розділ "**[Конфігурація](https://github.com/JustArchiNET/ArchiSteamFarm/wiki/Configuration-uk-UA)**", щоб дізнатися що насправді роблять усі можливі налаштування, які ви бачили у генераторі конфігурацій, і які можливості вам надає ASF. Якщо ви зіткнулися з якоюсь проблемою, чи у вас виникли питання, прочитайте розділ **[ЧаПи](https://github.com/JustArchiNET/ArchiSteamFarm/wiki/FAQ-uk-UA)**, який має відповісти на всі, або хоча б на більшість питань, які ви можете мати. Якщо ви бажаєте дізнатися геть усе про ASF, і про те як воно може зробити ваше життя легшим, ознайомтеся й з рештою **[нашої wiki](https://github.com/JustArchiNET/ArchiSteamFarm/wiki/Home-uk-UA)**. Приємного користування!

* * *

## Універсальне налаштування

Цей варіант налаштування призначений для досвідчених користувачів, які бажають запустити ASF у **[універсальному (generic)](https://github.com/JustArchiNET/ArchiSteamFarm/wiki/Compatibility-uk-UA#generic)** варіанті. Це не рекомендується для людей, які можуть використати **[налаштування для конкретної ОС](#user-content-Налаштування-для-конкретної-ОС)**.

Вам може знадобитися універсальний варіант налаштування у трьох ситуаціях (хоча ви звичайно можете користуватися ним незважаючи на це):

- Коли ви користуєтесь ОС, для якої ми не робимо пакунок під конкретну ОС (наприклад 32-розрядна Windows)
- Коли у вас вже встановлено .NET Core Runtime/SDK, або ви плануєте його встановити й користуватися ним
- Коли ви бажаєте мінімізувати розмір структури ASF й слідкувати за виконанням вимог середовища виконання самостійно

Однак не забувайте, що у цьому разі ви відповідаєте за середовище виконання. Це означає, що якщо ваш .NET Core SDK (runtime) недоступний, застарілий чи зламаний - ASF не буде працювати. Саме тому ми не рекомендуємо це налаштування звичайним користувачам, оскільки вам потрібно буде забезпечити що ваш .NET Core SDK (runtime) відповідає потребам ASF й може запустити ASF, на відміну від ситуації коли **ми** забезпечуємо що .NET Core runtime у складі ASF може це зробити.

Для універсального пакунка, ви можете дотримуватися посібника для налаштувань для конкретної ОС, з двома невеличкими змінами. На додаток до встановлення передумов .NET Core, вам також треба встановити .NET Core SDK, та замість виконуваного файлу для конкретної ОС `ArchiSteamFarm(.exe)`, ви матимете лише двійковий файл `ArchiSteamFarm.dll`. Усе решта точно те ж саме.

Тож, разом з додатковими кроками, вам треба:

- Встановити **[передумови для .NET Core](https://docs.microsoft.com/dotnet/core/install/dependencies?tabs=netcore31)**.
- Встановити **[.NET Core SDK](https://www.microsoft.com/net/download)** (чи принаймні runtime), відповідний до вашої ОС. Найвірогідніше ви схочете скористуватися інсталятором. Зверніться до розділу "**[Вимоги середовища виконання](https://github.com/JustArchiNET/ArchiSteamFarm/wiki/Compatibility-uk-UA#Вимоги-середовища-виконання<)**", якщо не впевнені яку версію вам потрібно встановити.
- Скачати **[останній випуск ASf](https://github.com/JustArchiNET/ArchiSteamFarm/releases/latest)** в універсальному варіанті.
- Розпакувати архів до нового місця (та зробити `chmod +x ArchiSteamFarm.sh` якщо ви під Linux/OS X).
- **[Сконфігурувати ASF](https://github.com/JustArchiNET/ArchiSteamFarm/wiki/Configuration)**.
- Запустити ASF або за використавши допоміжний скрипт, або виконавши команду `dotnet /path/to/ArchiSteamFarm.dll` вручну з вашої улюбленої консолі.

Допоміжні скрипти (такі як `ArchiSteamFarm.cmd` для Windows та `ArchiSteamFarm.sh` для Linux/OS X) розміщені поруч з двійковим файлом `ArchiSteamFarm.dll` - вони присутні лише в універсальному варіанті. Ви можете скористуватися ними якщо не хочете виконувати команду `dotnet` вручну. Ви також можете зробити ярлик для цих скриптів, як описано вище, оскільки вони мають замінити собою виконуваний файл. Вочевидь, допоміжні скрипти не працюватимуть якщо ви не встановили .NET Core SDK і не маєте шляху до виконуваного файла `dotnet` у вашій змінній середовища `PATH`. Допоміжні скрипти необов'язкові до використання, ви завжди можете виконати `dotnet /path/to/ArchiSteamFarm.dll` вручну.